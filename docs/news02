অন্ধত্ব জয়ের প্রত্যয় ১৬ তরুণের

চলতি উচ্চমাধ্যমিক পরীক্ষায় অংশ নেওয়া এসব দৃষ্টি প্রতিবন্ধী বিশ্বপবিদ্যালয়ে পড়াশোনার স্বপ্ন দেখছেন। পাবনা সদরের সিংগা বাইপাস মানবকল্যাণ ট্রাস্ট এলাকায়। ছবিঃ প্রথম আলে


সারোয়ার মোর্শেদ, পাবনা

চোখের ভেতরে সবাই পড়াশোনায় ব্যস্ত। শিক্ষার্থীদের কেউ মুঠোফোনে শুনে শুনে পড়ছেন। আবার কেউ ¯পর্শ করে আÍস্থ করছেন বইয়ের লেখ...কারণ তারা দেখতে পান না। কিন্তু তাই বলে পিছিয়ে থাকবেন কেন? তারা জ্ঞানের আলোয় দেখতে চান পৃথিবী।
দৃষ্টি প্রতিবন্ধী আবদুল্লাহ আল আমিনের বাড়ি টাঙ্গাইলের কোনরা গ্রামে। ২০১৬ সালে পাবনায় দোগাছি উচ্চ বিদ্যালয় থেকে এসএসসি পরীক্ষা দিয়ে জিপিএ-৫ পেয়েছেন। এরপর ক¤িপউটারে টাইপিং শিখেছেন। এবার পাবনা সরকারি শহীদ বুলবুল কলেজ থেকে এইচএসসি পরীক্ষা দিচ্ছেন।
মনিরুল ইসলামের বাড়ি পাবনার চাটমোহরের কুমারী গ্রামে। তিনি এসএসসিতে জিপিএ-৫ পেয়েছেন। এবার এইচএসসি পরীক্ষা দিচ্ছেন। দৃষ্টিপ্রতিবন্ধী এসব করে লেখাপড়া চালিয়ে যাচ্ছেন। জয় করার প্রত্যয় নিয়ে পাবনার বিভিন্ন কলেজ থেকে এইচএসসি 
পরীক্ষায় অংশ নিচ্ছেন। আর তাদের আশ্রয় ও পৃষ্ঠপোষকতা দিয়ে সহযোগিতা করছে পাবনার মানব কল্যাণ ট্রাস্ট। এর মধ্যে বেশির ভাগ জন্ম থেকে অন্ধ।
অন্য পরীক্ষার্থীরা হলেন টাঙ্গাইলের মমিনুর রহমান, ময়মনসিংহের রামপুর গ্রামের মোজাম্মেল হক, রাজশাহীর বাঘা গ্রামের মনিরুজ্জামান, দিনাজপুরের গ্রামের আব্দুল আজিজ, ব্রাহ্মণবাড়িয়া গ্রামের সাহাদত হোসেন, নরসিংদীর গেথিপালাশী গ্রামের মোঃ আব্দুল্লাহ,পঞ্চগড়ের শিকারপুর গ্রামের রোকনুজ্জামান, জয়পুরহাটের শামসাবাদ গ্রামের মোহাম্মাদ আলী, কুড়িগ্রামের রাজারহাট গ্রামের ইমরান হোসেন, টাঙ্গাইলের বেগুনটাল গ্রামের আবুল কালাম আজাদ, গোপালগঞ্জের ইফতেখার মৃধা, নরসিংদীর শিহাব উদ্দিন ভূঁইয়া, জামালপুরের গোপাল মল্লিক ও বরিশালের হুমায়ুন কবির।
সবাই একই ছাদের নিচে বসবাস করছেন। পড়ছেন পাবনা সরকারি বুলবুল কলেজ ও শহীদ এম মনসুর আলী কলেজে। সবাই আশা করছেন এইচএসসি তে ও তাদের ফলাফল ভালো হবে। এসএসসি তারা এই ট্রাস্টের অধীনে দিয়েছেন।
দেশের বিভিন্ন প্রান্ত থেকে কিভাবে তারা এলেন মানব কল্যাণ ট্রাস্টের ছায়ায়? পরীক্ষার্থীরা বলেন, তারা লোকজনের কাছ থেকে শুনে যোগাযোগ করেছেন। আবার মেধাবী দৃষ্টিপ্রতিবন্ধীদের কথা শুনে লোকজন তাদের সঙ্গে দেখা করেছেন।
রাজশাহীর মনিরুজ্জামান বলেন, কখনো শুনে শুনে বা কখনো ব্রেইলের বই ¯পর্শ করে পড়েন। সার্বক্ষণিকভাবে ট্রাস্টের শিক্ষক তাদের সহযোগিতা করেন। এছাড়া শিক্ষার্থীরা একে অপরের জানা বিষয়গুলো শিখিয়ে দেন। ফলে পড়তে তাদের খুব বেশি সমস্যা হয় না। পরীক্ষার্থীদের তত্ত্বাবধানে থাকা শিক্ষক আব্দুল মালেক বলেন, দৃষ্টি প্রতিবন্ধী শিক্ষার্থীরা খুবই মনোযোগী। তবে তাদের শ্র“তলেখক ও নিবন্ধন নিয়ে জটিলতা পোহাতে হয়। চলতি বছর এই জটিলতার জন্য সাত শিক্ষার্থীর এইচএসসি পরীক্ষা দেওয়া অনিশ্চিত হয়ে পড়েছিল। পরীক্ষা শুরুর একদিন আগে পাবনার জেলা প্রশাসক মোঃ জসিম উদ্দিন ও সদর উপজেলা নির্বাহী কর্মকর্তা কায়সার ইসলামের সহযোগিতায় তার সমাধান হয়েছে। এখন তারা স্বচ্ছন্দে পরীক্ষা দিতে পারছেন। সবার পরীক্ষা ভালো হচ্ছে।
দিনাজপুরের আব্দুল আজিজ বলেন, এসএসসিতে জিপিএ ৪.৩৩ পেয়েছেন। এবার প্রস্তুতি আরো ভালো। আরো ভালো ফলের আশা করছেন। ময়মনসিংহের মোজাম্মেল হক বলেন, “দৃষ্টি প্রতিবন্ধী 
হলেও আমরা হার মানতে চাই না। সাধারণ মানুষের মতোই পড়ালেখা করে সমৃদ্ধ মানুষ হতে চাই। সে লক্ষ্যে চেষ্টা চালিয়ে যাচ্ছি। পড়ালেখা শেষে একটা ভাল কাজ পেলে সব কষ্ট সার্থক হবে।”
মানব কল্যাণ ট্রাস্টের চেয়ারম্যান ও প্রবীণ শিক্ষক মোঃ আবুল হোসেন বলেন, অর্থনৈতিক নানা জটিলতার মধ্যে তারা প্রতিবন্ধী ছেলেদের জন্য কাজ করে যাচ্ছেন। এছাড়া আরো .৭২ জন শারীরিক দৃষ্টি প্রতিবন্ধী ট্রাস্ট থেকে পড়াশোনা করছেন।

[সূত্রঃ প্রথম আলো (১১ই এপ্রিল, ২০১৮)]